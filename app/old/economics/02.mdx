# CHOVÁNÍ SPOTŘEBITELE A FORMOVÁNÍ POPTÁVKY

Chování spotřebitele a formování poptávky (racionální chování spotřebitele, užitek a jeho
měření, celkový a mezní užitek – grafické znázornění, rovnováha spotřebitele – grafické
vyjádření, poptávka a její elasticita, substituční a důchodový efekt poptávky).

## Racionální chování spotřebitele

- Základním předpokladem ekonomie je předpoklad racionálního chování člověka
- Racionálně jednající spotřebitel se snaží maximalizovat svůj užitek
- Člověk volí mezi příležitostmi tak, že porovnává jejich náklady a výnosy
- Racionalitu lidského chování nenalezneme ve volbě cílů, ale ve volbě prostředků k dosažení cílů tzn., že člověk najde ty cesty, po kterých dojde k cílům s co nejmenšími náklady

### Omezení racionality

Předpoklad racionality může být napaden z důvodů:
- Spotřebitel nemá všechny informace
- Nemusí maximalizovat svůj užitek
- Vliv reklamy
- Člověk se nachází v takovém duševním rozpoložení, že se racionálně nechová

### Časté chyby při rozhodování

Člověk při svém rozhodování často dělá chyby, protože:

1. **Opomíjí náklady obětované příležitosti**
   - Upřednostnění jedné činnosti na úkor jiných
   - Znamená přínos na jedné straně, ale i ztráty z činností, které nemohly být uskutečněny

2. **Bere v úvahu tzv. utopené náklady**
   - Náklady, které již byly vynaloženy a nelze je tudíž brát v úvahu (je třeba je ignorovat)

3. **Nerozlišuje průměrné a mezní hodnoty**
   - Průměrné (počet celkem)
   - Mezní (změna o jednotku)

## Užitek

Chování jednotlivce je možno vysvětlit na základě porovnávání dvou prvků:
- **Efekt** = užitek plynoucí ze spotřeby jednotlivých statků
- **Újma** = vynaložení důchodu na nákup těchto statků (výdaje, náklady)

### Definice užitku
- Efekt plynoucí ze spotřeby kombinace statků či služeb
- Veličina ukazující směr spotřebitelských preferencí
- Není objektivní veličina – jde o subjektivní pocit míry uspokojení dané potřeby

### Druhy užitku
1. **Celkový (TU)**
   - Celkové množství užitku ze všech spotřebovaných statků

2. **Mezní (MU)**
   - Vyjadřuje o kolik vzroste celkový užitek, jestliže se množství spotřebovávaného zboží zvýší o jednotku
   - MU = TU/Q

### Zákon klesajícího mezního užitku
- Mezní užitek s rostoucí spotřebou klesá
- Příklad: čím více sní člověk rohlíků, tím menší hlad má

## Teorie vysvětlující užitek

### 1. Kardinalistický přístup (MU=P)
- Užitek měřit můžeme
- Jsme schopni ho vyjádřit konkrétním číslem

### 2. Ordinalistický přístup
- Jsme si vědomi užitku, ale měřit ho nemůžeme
- Nelze ho vyjádřit číslem
- Spotřebitel je schopen porovnávat kombinace různých statků a sestavit pořadí
- Statky se mohou ve spotřebě navzájem nahrazovat, aniž by se měnil celkový užitek

#### Příklad:
Rozpočet 10.000 Kč
- Cena 1 ks cigaret: 40 Kč
- Cena 1 den dovolené: 1.000 Kč

### Indiferenční křivka
- Znázorňuje kombinace dvou statků, které poskytují stejný užitek
- Indiferenční křivky jsou klesající a neprotínají se

![Indiferenční křivka](/exam/economics/02/indiferencni_krivka.png)

### Linie příjmů
- Přímka spojující body spotřebních možností daná rozpočtovým omezením
- Volba optimální kombinace vznikne protnutím přímky spotřebních možností s nejvýše položenou indiferenční křivkou
- Spojení indiferenční mapy a linie příjmů vyjadřuje rovnováhu spotřebitele (bod E) při daném důchodu a daných cenách statků

## Poptávka

### Základní charakteristika
- Jeden ze tří prvků tržního mechanismu
- Ochota kupujícího koupit za určitou cenu daná rozpočtovým omezením
- Je určována poptávaným množstvím a cenou

![Indiferenční křivka](/exam/economics/02/poptavka.png)

### Druhy poptávky
1. **Individuální**
   - Poptávka jednoho kupujícího
2. **Dílčí**
   - Poptávka po určitém výrobku
3. **Agregátní**
   - Celková suma poptávek

### Faktory ovlivňující poptávané množství
- Cena substitučního (auto) a komplementárního (benzín) zboží
- Mzdy
- Hierarchie potřeb
- Sezónní faktory
- Móda

### Zákon klesající poptávky
Roste cena a poptávka klesá (a naopak)

Příčiny:
1. **Důchodový efekt**
   - Zvyšování cen při stálém příjmu vede ke koupi méně zboží

2. **Substituční efekt**
   - Zvýšením ceny jednoho zboží vzroste koupě druhého levnějšího

3. **Giffenův efekt**
   - Kombinace, kde důchodový potlačí substituční
   - Určité zboží se nepřestane kupovat i přes zvýšení ceny, protože je žádané

## Elasticita poptávky

- Měří citlivost reakce spotřebitelů na změnu ceny
- Elasticita poptávky se udává vždy v absolutní hodnotě

![Elasticita poptávky](/exam/economics/02/elasticita_poptavky.png)

### Faktory ovlivňující cenovou elasticitu poptávky
1. **Povaha potřeb**
   - Elasticita poptávky po statcích uspokojujících základní potřeby je nižší než elasticita poptávky po luxusních předmětech

2. **Podíl výdajů na určité zboží v rozpočtu**
   - Čím je vyšší podíl, tím je vyšší elasticita

3. **Substituty**
   - Čím hojnější a dostupnější substituty, tím je elasticita vyšší

4. **Čas**
   - Elasticita poptávky se mění v čase
   - S prodlužováním času roste elasticita

### Druhy elasticity poptávky

#### 1. Křížová elasticita
- Udává, jak se změní poptávané množství určitého zboží, změní-li se cena jiného
- Křížová elasticita je kladná v případě substitutů, záporná v případě komplementů

#### 2. Důchodová elasticita
- Vyjadřuje závislost změn poptávaného množství na změnách důchodu spotřebitele

### Odvození křivky poptávky

#### 1. Kardinalistický přístup
- Křivka poptávky v zásadě kopíruje body mezního užitku

![Poptávka - kardinalistický přístup](/exam/economics/02/kardinalisticka_poptavka.png)

#### 2. Ordinalistický přístup
- Pro odvození křivky poptávky je potřeba znát:
  - Preferenční stupnice
  - Indiferenční body
  - Indiferenční křivky
  - Indiferenční mapy

![Poptávka - ordinalistický přístup](/exam/economics/02/indiferencni_poptavka.png)

*Poznámka: V ordinalistickém pojetí je poptávka odvozena z indiferenčních křivek a v kardinalistickém pojetí je funkce poptávky chápána jen jako funkce mezního užitku. Oba přístupy nejsou ve vzájemném rozporu a obojí vede ke konstrukci stejné poptávkové funkce.*